# Įvadas {.unnumbered}

Šis techninis aprašas skirtas SADM darbuotojams, kurie turi užtikrinti SADM organizuojamų dvišalių bei trišalių susitikimų, vykstančių per TEAMS platformą, tiesioginę transliaciją internetu per [Youtube](https://www.youtube.com/channel/UCSIDVgAzDrQ9P43ccXTznVA) SADM paskyrą.

Susitikimų, posėdžių bei diskusijų transliavimas užtikrina vykdomo socialinio dialogo skaidrumą bei tiek SADM, tiek kitų socialinių partnerių atskaitomybę visuomenei bei reprezentuojamoms interesų grupėms.

Kartu transliavimas užtikrina archyvavimo funkciją: transliuoti video išsaugomi platformoje Youtube, juose nurodant laiko žymas, atima poreikį transkribuoti posėdžius. Visgi saugumo sumetimais rekomenduojama padaryti 2 atsarginius video įrašus, kaip tai padaryti, bus paaiškinta šiame apraše.

Šis aprašas nedetalizuoja, kuri SADM komanda turi užtikrinti transliavimo vykdymą: 

* darbo teisės komanda
* komunikacijos komanda
* IT komanda

Kiekviena komanda turi savo galimų pliusų ir minusų:

* darbo teisės komanda
    * minusas: tikėtinas mažesnis IT raštingumas, galimi konfliktai su kitų renginių transliavimu nesuderinus su komunikacijos komanda
    * pliusas: visas procesas vienuose rankose

* komunikacijos komanda
    * minusas: tikėtinas mažesnis IT raštingumas, papildomas derinimas su organizuojančia komanda
    * pliusas: centralizuotos komunikacijos kompetencijos organizacijoje

* IT komanda
    * minusas: reikalingas papildomas derinimas su organizuojančia komanda ir su komunikacijos komanda dėl galimai persidengenčių laike transliacijų
    * pliusas: tikėtinas didesnis IT raštingumas ir kompetencijas spręsti ad-hoc kylančias IT problemas

Optimalus rezultatas būtų pasiektas, jeigu susitikimo organizatorius (susitikimo administratoriaus teises turintis asmuo) vykdytų transliaciją, t.y. jog būtų atskirtos šios dvi funkcijos:

1. TEAMS susitikimo techninis organizavimas (TEAMS susitikimo nustatymų valdymas) ir susitikimo transliavimas bei pirminis ir antriniai įrašo darymai

2. Susitikimo administravimas (kvorumo patikrinimas, klausimų atsakymas susitikimo metu ir t.t.)

Šis aprašas skirtas TEAMS platformoje vykstančių susitikimų retransliavimui, tačiau yra lengvai adaptuojamas ZOOM / JITSI ir kitų platformų naudojimui, kurios galėtų būti naudojamos ateityje vietoj TEAMS platformos.

Taip pat daroma prielaida, jog archyvavimo ir organizavimo tikslais taip pat naudojama TEAMS programa. Jeigu ateityje tai pasikeistų, atitinkamai reiktų adaptuoti šiame apraše esančius principus naujai platformai. 

## Pagalba

Nepaisant išsamaus techninio aprašo, transliacijas turintiems vykdyti darbuotojams gali kilti papildomų klausimų, poreikis padėti spręsti iškilusias problemas.

Pagalbos algoritmas turėtų būti toks:

1. Jeigu kyla papildomų klausimų, techninis raportas nėra aiškus, reiktų jog būtų papildytas / pataisytas aprašas:
    * kontaktuoti Justą Mundeikį
2. Jeigu kyla techninių problemų (nepavyksta instaliuoti programų / metamos klaidos)
    * kontaktuoti SADM IT komandą
    * kontaktuoti Justą Mundeikį
3. Jeigu kyla poreikis papildomai pasiaiškinti transliavimo mechanizmą, galimi 1:1 individualūs susitikimai su Justu Mundeikiu, kuriuos reiktų derinti individualiai
    * kontaktuoti Justą Mundeikį