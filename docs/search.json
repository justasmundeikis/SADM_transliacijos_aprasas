[
  {
    "objectID": "index.html",
    "href": "index.html",
    "title": "Techninis aprašas SADM transliacijoms",
    "section": "",
    "text": "Šis techninis aprašas skirtas SADM darbuotojams, kurie turės (jeigu) užtikrinti SADM organizuojamų dvišalių bei trišalių susitikimų, vykstančių per TEAMS platformą, tiesioginę transliaciją internetu per Youtube SADM paskyrą.\nSusitikimų, posėdžių bei diskusijų transliavimas užtikrina vykdomo socialinio dialogo skaidrumą bei tiek SADM, tiek kitų socialinių partnerių atskaitomybę visuomenei bei reprezentuojamoms interesų grupėms.\nKartu transliavimas užtikrina archyvavimo funkciją: transliuoti video išsaugomi platformoje Youtube. Šiuose video įrašuose būna nurodytos laiko žymos, o tai panaikina poreikį transkribuoti posėdžius. Visgi saugumo sumetimais rekomenduojama ir toliau susitikimų organizatoriams tęsti TEAMS posėdžių įrašo darymą, kuris galėtų būti panaudotas tuo atveju, jeigu dėl techninių priežasčių įvyktų kokia nors transliacijos klaida.\n\n\n\n\n\n\nWarning\n\n\n\nPrisimenant premjero S.Skvernelio susitikimo su medikais istoriją bei dingusius susitikimo garso įrašus, rekomenduojama transliuoti visus vadovybės susitikimus su interesų grupėmis\n\n\nŠis aprašas nedetalizuoja, kuri SADM komanda turi užtikrinti transliavimo vykdymą:\n\ndarbo teisės komanda\nkomunikacijos komanda\nIT komanda\n\nKiekviena komanda turi savo galimų pliusų ir minusų:\n\ndarbo teisės komanda\n\nminusas: tikėtinas mažesnis IT raštingumas, galimi konfliktai su kitų renginių transliavimu nesuderinus su komunikacijos komanda\npliusas: visas procesas vienose rankose\n\nkomunikacijos komanda\n\nminusas: tikėtinas mažesnis IT raštingumas, papildomas derinimas su organizuojančia komanda\npliusas: centralizuotos komunikacijos kompetencijos organizacijoje\n\nIT komanda\n\nminusas: reikalingas papildomas derinimas su organizuojančia komanda ir su komunikacijos komanda dėl galimai persidengiančių (laike) transliacijų\npliusas: tikėtinas didesnis IT raštingumas ir kompetencijas spręsti ad-hoc kylančias IT problemas\n\n\nŠis aprašas skirtas TEAMS platformoje vykstančių susitikimų retransliavimui, tačiau yra lengvai adaptuojamas ZOOM / JITSI ir kitų IT platformų naudojimui, kurios galėtų būti naudojamos ateityje vietoj TEAMS platformos.\nTaip pat daroma prielaida, jog archyvavimo ir organizavimo tikslais taip pat naudojama TEAMS programa. Jeigu ateityje tai pasikeistų, atitinkamai reiktų adaptuoti šiame apraše esančius principus naujai platformai.\n\n\nNepaisant išsamaus techninio aprašo, transliacijas turintiems vykdyti darbuotojams gali kilti papildomų klausimų, poreikis padėti spręsti iškilusias problemas.\nPagalbos algoritmas turėtų būti toks:\n\nJeigu kyla papildomų klausimų, techninis raportas nėra aiškus, reiktų jog būtų papildytas / pataisytas aprašas:\n\nkontaktuoti Justą Mundeikį\n\nJeigu kyla techninių problemų (nepavyksta instaliuoti programų / klaidos)\n\nkontaktuoti SADM IT komandą\njeigu jie negali padėti kontaktuoti Justą Mundeikį\n\nJeigu kyla poreikis papildomai pasiaiškinti transliavimo mechanizmą, galimi 1:1 individualūs susitikimai su Justu Mundeikiu, kuriuos reiktų derinti individualiai\n\n\n\n\n\n\n\nNote\n\n\n\nŠis dokumentas yra “gyvas” - reaguojant į pastabas, besikeičiantų IT sistemų veikimą, šis dokumentus bus atnaujinimas ir stengsis reflektuoti esamą situaciją, todėl nerekomenduojama šio dokumento spausdinti, o patartina naudotis internetine versija"
  },
  {
    "objectID": "0_process_overview.html",
    "href": "0_process_overview.html",
    "title": "Transliavimo procesas - trumpai",
    "section": "",
    "text": "Techninė ir programinė įranga\nPre-transliavimo darbai\nTransliavimas\nPost-transliavimo darbai"
  },
  {
    "objectID": "1_hardware_software.html",
    "href": "1_hardware_software.html",
    "title": "1  Techninė ir programinė įranga",
    "section": "",
    "text": "Šiame skyriuje aptariama techninė bei programinė įranga. Už šios įrangos paruošimą bei priežiūrą turėtų būti atsakinga IT komanda."
  },
  {
    "objectID": "1_hardware_software.html#techninės-įrangos-reikalavimai",
    "href": "1_hardware_software.html#techninės-įrangos-reikalavimai",
    "title": "1  Techninė ir programinė įranga",
    "section": "1.1 Techninės įrangos reikalavimai",
    "text": "1.1 Techninės įrangos reikalavimai\nRenginio transliacijos metu galima tikėtis, jog kompiuteris (nešiojamas ar stacionarus) bus pilnai apkrautas ir papildomas jo naudojimas gali daryti neigiamą įtaką transliacijos ir video įrašo kokybei. Transliacijos metu turi būti deaktyvuotas mikrofonas, todėl įrenginys negalės būti naudojamas dalyvavimui renginyje tuo pačiu metu. Dėl šių dviejų priežasčių rekomenduojama naudoti dedikuotą (specialiai tam skirtą) kompiuterį šiai užduočiai.\nReikalavimai:\n\nProcesorius:\n\nminimum Intel i-5\ngeriau Intel i-7\n\nDarbinės atminties (RAM) kiekis\n\nminimum 8 GB\ngeriau 16 GB\n\n\nPasitikrinti galima\n\nSTART -> Apie šį kompiuterį arba\nSTART -> Parametrai -> Sistema -> Apie"
  },
  {
    "objectID": "1_hardware_software.html#interneto-sparta",
    "href": "1_hardware_software.html#interneto-sparta",
    "title": "1  Techninė ir programinė įranga",
    "section": "1.2 Interneto sparta",
    "text": "1.2 Interneto sparta\nSpartą galima pasitikrinti https://www.speedtest.net/.\nJeigu WIFI / SIM atsiuntimo (download) ir išsiuntimo (upload) sparta yra mažesnė nei 20 Mbps patartina kompiuterį / notebooką jungti su ethernet kabeliu į maršrutizatorių (router), taip ženkliai pagerinant internetinę spartą."
  },
  {
    "objectID": "1_hardware_software.html#energijos-tiekimas",
    "href": "1_hardware_software.html#energijos-tiekimas",
    "title": "1  Techninė ir programinė įranga",
    "section": "1.3 Energijos tiekimas",
    "text": "1.3 Energijos tiekimas\nTransliuojant visada turi būti įjungtas elektros tiekimo kabelis."
  },
  {
    "objectID": "1_hardware_software.html#programinės-įrangos-reikalavimai",
    "href": "1_hardware_software.html#programinės-įrangos-reikalavimai",
    "title": "1  Techninė ir programinė įranga",
    "section": "1.4 Programinės įrangos reikalavimai",
    "text": "1.4 Programinės įrangos reikalavimai\nTransliacijai reikalingos šios programos:\n\nGIMP\n\nnaudojama grafikų (užsklandų / banner’ių) paruošimui\nnemokama (laisva), atviro kodo programa\nAtsisiųsti GIMP\n\nOBS-Studio (transliavimui):\n\nnaudojama video transliavimui\nnemokama (laisva), atviro kodo programa\nAtsiųsti OBS-Studio\n\n7-zip (archyvinių failų tvarkymui)\n\nnemokama (laisva), atviro kodo programa\nAtsiųsti 7-zip"
  },
  {
    "objectID": "1_hardware_software.html#windows-nustatymai",
    "href": "1_hardware_software.html#windows-nustatymai",
    "title": "1  Techninė ir programinė įranga",
    "section": "1.5 Windows nustatymai",
    "text": "1.5 Windows nustatymai\n\n1.5.1 Windows updates\n\"Windows update\" parametrai rekomenduojama pasitikrinti ar Windows operacinė sistema turi visus atnaujinimus, jeigu reikia, atlikti atnaujinimus ir restartuoti kompiuterį, taip užtikrinant, jog Windows neinicijuos atnaujinimų ar restartavimo transliacijos metu.\nSpaudžiama ant Parametrai :\n\nParametrų lange einama į Naujinimas ir sauga:\n\nPatikrinama, ar turimi visi atnaujinimai. Jeigu reikia parsiunčiami ir instaliuojami atnaujinimai, restartuojamas kompiuteris:\n\n\n\n1.5.2 Kompiuterio mikrofono deaktyvavimas\nKompiuterio mikrono deaktyvavimas yra reikalingas tam, kad transliuojant TEAMS susitikimą, ekrane neatsirastų pop-up langelis, nurodantis, kad kalbant reikia įsijungti mikrofoną, nes atitinkamai šis langelis būtų matomas transliacijos video įraše. Paaiškinimas: kai mikrofonas nėra deaktyvuotas, o yra tik išjungtas TEAMS programoje, TEAMS gauna signalą, jog yra kalbama ir todėl transliacijos metu išmeta langelį siūlantį įsijungti mikrofoną. Siekiant išvengti tokio elgesio reikia deaktyvuoti mikrofoną pačioje WINDOWS sistemoje.\nIš pagrindinio Parametrai lango einama į Sistema:\n\nPasirenkamas submeniu Garsas:\n\nLango apatinėje dalyje (skiltyje Įvestis) spaudžiama ant Įrenginio ypatybės:\n\nUždedama varnelė ant Išjungti:\n\nNuo dabar WINDOWS nebeturi mikrofono. Esant poreikiui nuėmus varnelę, mikrofoną galima vėl aktyvuoti.\n\n\n1.5.3 Windows energijos nustatymai\nSiekiant, kad vykdant transliaciją WINDOWS neribotų kompiuterio, reikia susikurti ir aktyvuoti naują energijos planą High performance bei pakeisti kai kuriuos nustatymus, jog paliekant transliaciją porai valandų ir nenaudojant kompiuterio, šis “neužmigtų”, taip nutraukiant transliaciją ir sugadinant įrašą.\nIš pagrindinio Parametrai lango einama į Sistema:\n\nPasirenkamas submeniu Energijos vartojimas ir miego rėžimas ir jame spaudžiama ant Papildomi energijos naudojimo parametrai:\n\nAtsidariusiame naujame meniu lange spaudžiama ant Kurti energijos vartojimo planą:\n\nPasirenkamas nustatymas Didelis efektyvumas (opcionaliai: pakeičiamas plano pavadinimas pvz., “Didelis efektyvumas”) ir spaudžiama ant Toliau:\n\nPasirenkama kada WINDOWS turėtų išjungti ekraną ir tiek Iš akumuliatoriaus, tiek Įjungtas į elektros tinklą rėžime pasirenkama Niekada ir spaudžiama ant Kurti:\n\nSiekiant pakeisti kai kuriuos (ką tik sukurto plano “Didelis efektyvumas”) nustatymus, spaudžiama ant Keisti plano parametrus:\n\nToliau ant Keisti papildomus maitinimo parametrus:\n\nStandusis diskas šakoje, Išjungti standųjį diską pakeičiame į Niekada tiek Iš akumuliatoriaus, tiek Įjungtas į elektros tinklą rėžime. Niekada pasiekiamas kai keliskart spaudžiama ant rodyklės žemyn:"
  },
  {
    "objectID": "1_hardware_software.html#obs-studio-ir-youtube-paskyros-sujungimas",
    "href": "1_hardware_software.html#obs-studio-ir-youtube-paskyros-sujungimas",
    "title": "1  Techninė ir programinė įranga",
    "section": "1.6 OBS-Studio ir Youtube paskyros sujungimas",
    "text": "1.6 OBS-Studio ir Youtube paskyros sujungimas\nPirmą kartą paleidus OBS-Studio startuoja Auto-Configuration Wizard (šią funkciją galima startuoti pakartotinai bet kada pasirenkant Tools -> Auto-Configuration Wizard)\nPirmame lange pasirenkama teikiama pirmenybe Optimize for streaming, recoding is secondary, siekiant užtikrinti kuo geresnius nustatymus transliacijai:\n\nSekančiame lange nustatoma rezoliucija 1920 x 1080 ir pasirenkama 30 FPS:\n\nPasirenkamas servisas, su kuriuo norima sujungti, mūsų atveju Youtube-RTMPS:\n\nSpaudžiama ant Connect Account, jog įvyktų sujungimas su SADM Youtube paskyra:\n\nAtsidaro interneto naršyklė, kurioje reikia:\n\nįrašyti SADM naudojama el. pašto adresą susietą su Youtube paskyra\nsuvesti SADM slaptažodį\npasirinkti SADM paskyra (kuri bus naudojama transliacijoms)\nsuteikti prieiga OBS-Studio programai valdyti Youtube esantį turinį (reikalinga transliacijų kūrimui ir transliavimui), patvirtinti spaudžiant ant Tęsti\n\n\n\n\n\n\n\n\n\n\n\n\n\n\n\n\n\n\n\nJeigu matomas šis vaizdas, galima išjungti interneto naršyklę:\n\nAuto-Configuration Wizard dabar matosi prie kurios paskyros yra jungiamasi, jeigu viskas gerai, spaudžiama ant Next:\n\nOBS-Studio vykdo spartos testavimą ir optimalių nustatymų paiešką. Jeigu dėl kokių nors priežasčių procesas pastringa, reikia spausti ant Back, grįžti vienu langeliu anksčiau ir pakartoti procesą:\n\nJeigu viskas pavyksta, spaudžiama ant Apply settings:\n\nŠiuos langus galima išjungti šiam kartui:"
  },
  {
    "objectID": "2_preparation.html",
    "href": "2_preparation.html",
    "title": "2  Pre-transliavimo darbai",
    "section": "",
    "text": "Šiame skyriuje aprašomi paruošiamieji transliacijos darbai:"
  },
  {
    "objectID": "2_preparation.html#youtube-užsklandos-sukūrimas",
    "href": "2_preparation.html#youtube-užsklandos-sukūrimas",
    "title": "2  Pre-transliavimo darbai",
    "section": "2.1 Youtube užsklandos sukūrimas",
    "text": "2.1 Youtube užsklandos sukūrimas\nŽemiau pateikta instrukcija naudojantis GIMP grafikos apdorojimo programa (žr. 1 skyrius).\nParsisiunčiamas šablonas arba iš TEAMS kanalo (Trišalės tarybos grupė - > Files -> Pagalbiniai_failai), arba spaudžiant čia. Rekomenduojama išsisaugoti ant darbastalio / darbalaukio (Desktop)\n\nPaleidus GIMP programą, atidaromas parsisiųstas šablono failas su Failas -> Open ir pasirenkant šablono failą:\n\n\n\nĮrankių juostoje (kairėje pusėje) pasirinkti A (teksto editavimo simbolį) paspaudžiant ant jo su pele:\n\nSu pele spaudžiama ant datos ir data koreguojama į sekančio posėdžio datą. Jeigu reikia koreguoti raidžių dydį, dvigubu pelės paspaudimu galima pasirinkti visas raides (arba klavišų kombinacija Ctrl+A) ir tada padidinti arba sumažinti raidžių dydį, išreikštą px (turėtų būti 70).\n\nNorint eksportuoti failą kaip paveiksliuką, spaudžiama ant: Failas -> Eksportuoti:\n\nPavadinimą papildant numatomo posėdžio data, tada spausti ant Eksportuoti:\n\nAtsidariusiame pop-up lange nieko nekeisti ir spausti vėl spausti ant Eksportuoti:\n\nDarbalaukyje dabar turėtų būti atsiradęs naujas failas:\n\nŠį naują failą ir naudosime Youtube užsklandai. GIMP programą galima išjungti."
  },
  {
    "objectID": "2_preparation.html#būsimos-youtube-transliacijos-sukūrimas",
    "href": "2_preparation.html#būsimos-youtube-transliacijos-sukūrimas",
    "title": "2  Pre-transliavimo darbai",
    "section": "2.2 Būsimos Youtube transliacijos sukūrimas",
    "text": "2.2 Būsimos Youtube transliacijos sukūrimas\nŠiame poskyryje daroma prielaida, jog OBS-Studio programa yra instaliuota ir susieta su SADM Youtube paskyra (žr. 1 skyrius).\nPaleidus OBS-Studio programą spausti ant Manage brodcast:\n\nAtsidariusiame lange reikia užpildyti visą transliacijos informaciją. Žemiau pateikiamas pavyzdys skirtas Trišalės tarybos posėdžiui 2022-11-22:\n\nTitle: Trišalės tarybos posėdis 2022-11-22\nDescription: galima įrašyti Posėdžio darbotvarkę ir posėdžio medžiagą galima rasti: https://socmin.lrv.lt/lt/administracine-informacija/tarybos-ir-komisijos/lr-trisale-taryba/trisales-tarybos-posedziai\nPrivacy palikti Public\nCategory pakeisti į News & Politics\nIs this video made for kids? pasirinkti No, it's not made for kids\nThumbnail pasirinkti spaudžiant ant Select file ir pasirenkant pirmoje šio skyriaus dalyje sukurtą užsklandą\nUždėti varnelę ant Schedule for later ir pasirinkti laiką, kada planuojama transliacijos pradžia (pvz., 2022-11-22 14:00 atitinka 11/22/22 2:00 PM)\nUždėti varnelę ant Enable Auto-start ir Enable Auto-stop, šis pasirinkimas leis pradėti ir užbaigti Youtube transliaciją tiesiogiai iš OBS-Studio programos\nPasitikrinti ar viskas suvesta teisingai, spausti ant Schedule broadcast"
  },
  {
    "objectID": "2_preparation.html#teams-kanalo-darbai",
    "href": "2_preparation.html#teams-kanalo-darbai",
    "title": "2  Pre-transliavimo darbai",
    "section": "2.3 Teams kanalo darbai",
    "text": "2.3 Teams kanalo darbai\nSukūrus transliacijos renginio anonsą, taip pat rekomenduojama sukurti reikiama aplankų struktūrą TT TEAMS kanale:\n\nFiles -> Posėdžiai -> YYYY -> sukurti naują aplanką skirtą YYYY_MM_DD_TT/ posėdžiui (jeigu tai Darbo Grupė, tada YYYY_MM_DD_DG). Šio aplanko viduje sukurti šiuos aplankus:\n\nprograma\nposėdžio_medžiaga\ntechninė medžiaga\nvideo_įrašas\nprotokolas\n\n\nVisas aplankas vėliau bus archyvuojamas į .zip archyvą ir naudojamas socmin.lt tinklapyje pateikiant visą posėdžio medžiagą, kuri buvo naudota susitikimo metu (žr. 4 skyrių) išsamiam aptarimui."
  },
  {
    "objectID": "3_live.html",
    "href": "3_live.html",
    "title": "3  Live transliacija",
    "section": "",
    "text": "Šiame skyriuje aprašomi veiksmai iš dviejų kompiuterių perspektyvos:"
  },
  {
    "objectID": "3_live.html#organizatoriaus-nustatymai",
    "href": "3_live.html#organizatoriaus-nustatymai",
    "title": "3  Live transliacija",
    "section": "3.1 Organizatoriaus nustatymai",
    "text": "3.1 Organizatoriaus nustatymai\nĮprastai paleidus TEAMS susitikimą, renginio organizatorius (arba bet kuris dalyvis) turi patvirtinti kiekvieną norintį prisijungti prie susitikimo. Dėl šios priežasties ekrane atsiranda pop-up pranešimas apie norinčius prisijungti, papildomai girdimas pranešimo signalas. Kad būtų išvengta šių vaizdo ir garso trikdžių rekomenduojami šie nustatymai:\nTEAMS susitikimo lange:\n\nEinama į Meeting options:\n\nKeičiami šie nustatymai:\n\nWho can bypass the lobby keičiama į Everyone\nAnnounce when callers join ir leave išjungiama\n\n\nDabar kiekvienas turintis nuorodą galės tiesiogiai patekti į susitikimą, apeinant lobby. Tai sumažins organizatoriaus darbo naštą. Turint omenyje, jog posėdžiai yra atviri, saugumo prasme toks atvėrimas nesukelia didelės rizikos. Juo labiau, jog ateityje į transliacijas turėtų jungtis tik TT nariai bei pranešėjai, o plati visuomenė bei žiniasklaidos atstovai - sekti transliacijas SADM Youtube paskyroje."
  },
  {
    "objectID": "3_live.html#live-transliavimas",
    "href": "3_live.html#live-transliavimas",
    "title": "3  Live transliacija",
    "section": "3.2 Live transliavimas",
    "text": "3.2 Live transliavimas\nŽemiau detaliai aprašomas visas transliavimo procesas iš transliuotojo kompiuterio perspektyvos.\n\n3.2.1 Pasitikrinti ar pasirinktas teisingas energijos maitinimo planas\nDešiniu pelės mygtuku spaudžiama ant maitinimo ikonėlės:\n\nAtidaroma Maitinimo parinktys:\n\nBūtina pasitikrinti, ar pasirinktas didelio efektyvumo (ar kitaip pavadintas) planas, kuris buvo sukurtas pirmame skyriuje. Tai yra svarbu, nes toks pasirinkimas užtikrina jog vykdant transliaciją ir ilgesnį laiką nesąveikaujant su kompiuteriu, šis nepereitų į miego ar energijos taupymo rėžimą, neišjungtų ekrano ir bendrai, jog kompiuterio procesorius veiktų maksimaliu pajėgumu, taip užtikrinant pakankamus resursus transliavimo procesui:\n\n\n\n3.2.2 Pasitikrinti ar deaktyvuotas mikrofonas\nParametruose nuėjus į Garsas turėtų matytis, jog Nerasta įvesties įrenginių, tai reiškia, jog kompiuteryje deaktyvuotas mikrofonas. Tai labai svarbu, nes antraip paleidus transliaciją ir fone atsiradus garsams, TEAMS rodys pranešimą, jog rekomenduoja įjungti mikrofoną.\n\n\n\n3.2.3 Teams paleidimas\nPrisijungiant prie norimo susitikimo, turėtų matytis, jog :\n\nkamera yra deaktyvuota / neįjungta\nmikrofonas yra deaktyvuotas\ngarsas yra nustatytas maksimalus\n\n\nPrisijungus prie susitikimo, TEAMS gali išmesti du pranešimus, kuriuos transliuotojas turėtų išjungti:\n\npranešimą apie tai, jog nerastas mikrofonas\norganizatoriui pradėjus susitikimo įrašą, išjungti pranešimą apie daromą įrašą\n\n\n\n\n\n\n\n\n\n\n\nSiekiant jog OBS-STUDIO programa pagautų TEAMS vaizdą teisingu (16:9 ekrano santykio) formatu, reikia pasirinkti, jog TEAMS susitikimas būtų rodomas pilnu ekranu (full-screen):\n\n\n\n3.2.4 Transliacija per OBS-Studio\nPaspaudus WIN klavišą ir atsidarius START meniu bei juostai, galima atsidaryti OBS-STUDIO programą:\n\n\n\n3.2.5 Transliavimo pagrindiniai nustatymai\nPrieš kiekvieną transliaciją rekomenduojama pasitikrinti pagrindinius nustatymus:\n\n\nGeneral lange - ar nėra aktyvuotas automatinis video įrašinėjimas (jeigu taip, reikia deaktyvuoti):\n\n\n\nStream lange - yra sąsaja su SADM Youtuba paskyra:\n\n\n\nVideo lange - ar abi rezoliucijos yra 1920x1080 ir 30 kadrų per sekundę (Common FPS Values):\n\n\nJeigu visi nustatymai teisingi, galima uždaryti nustatymų langą.\n\n\n3.2.6 Transliavimo šaltinio pridėjimas\n\npagrindiniame OBS-Studio lange, ties Sources spaudžiama ant + jog pridėti naują video šaltinį:\n\n\n\nPasirinkimas Window Capture, kuris retransliuoja pasirinkto lango vaizdą:\n\n\n\natsidariusiame pop-up lange galima pakeisti pavadinimą, bet nebūtina, tad spaudžiama ant OK:\n\n\nAtsidariusiame naujame lange OBS-Studio bando automatiškai parinkti, kurį langą transliuosime.\n\njeigu matomas vaizdas / parinktas langas neteisingas, paspaudus ant Window parinkties galima pakeisti langą\nCapture Method reikėtų pakeisti į Windows 10\nBŪTINA nuimti varnelę nuo Capture Cursor, jog transliuojant nebūtų matomi pelės judesiai\nSpaudžiama ant OK\n\n\n\nLabai dažnai nutinka taip, jog transliavimo langas (šiuo atveju TEAMS) netelpa į transliavimo ekrano rėmus, t.y. matomi dryžiai šonuose:\n\n\n\nTokiu atveju paspaudus ant raudonų kampinių kvadratukų galima reguliuoti transliuojamo lango dydį ir pritaikyti jį transliavimo ekranui:\n\n\n\nbaigus transliuojamas langas (TEAMS) ir transliavimo ekranas turėtų pilnai atitikti (nesimatyti dryžuotų regionų arba juodų juostų):\n\n\n\n\n3.2.7 Transliacijos pasirinkimas\n\npaspaudus ant Manage broadcast atsidaro transliavimo sukūrimo (Create New Broadcast) arba jau sukurtų renginių pasirinkimo langas (Select existing Broadcast). Spaudžiama ant sukurtų renginių pasirinkimo lango (Select existing Broadcast):\n\n\n\nPasirenkame norima transliacija (pasirinkta transliacija tampa mėlyna)\npabaigus pasirinkimą spausti ant Select broadcast\n\n\n\n\n\n\n\n\n\nWarning\n\n\n\nNegalima spausti ant Select broadcast and start streaming nes kitaip iš karto pasileis tiesioginė transliacija ir jos nebebus galima sustabdyti, arba sustabdžius nebebus galima pratęsti / transliuoti dar kartą.\n\n\nControls skiltyje matome, jog Manage broadcast tapo mėlyna, taigi transliacija yra pasirinkta\nKada pradėti transliacija:\n\nkai TEAMS organizatorius paleidžia video įrašą, transliuotojas išjungia pranešimą apie daromą įrašą\nturimas kvorumas ir t.t.\nspaudžiama ant Start streaming\nOBS-studio pradeda transliuoti tiesiogiai per Youtube\n\n\n\nPatikrinama ar garsas švyti ties žalios zonos pabaiga / geltonos zonos pradžia, jeigu per mažai garso, galima padidinti, jeigu garso amplitudė patenka kartais į raudoną zoną, galima pritildyti reguliuojant garso kiekį\n\n\n\n\n3.2.8 Kompiuterio garso išjungimas\nSutvarkius garsą ir nenorint jog notebookas garsiai leistų TT posėdį, galima išjungti kompiuterio garsą, paspaudus ant garso įkonėlės ekrano dešiniame kampe:\n\nSpaudžiant ant garsiakalbio simbolio. Kai jis perbrauktas, kompiuteris nutyla, tačiau transliacija vyksta toliau su garsu:\n\n\n\n3.2.9 Transliacijos kokybė\n\nTransliacijos pradžioje būtų gerai pažiūrėti, koks yra kompiuterio apkrovimas (CPU) ir kiek kadrų per sekundę siekia vaizdo kokybė (FPS), kuri turėtų būti apie 30\njeigu vaizdo kokybė nukrenta žemiau nei 25 FPS, galimai interneto greitis, arba kompiuterio galia nepakankami, siekiant kokybiškai vykdyti transliacijas\n\n\n\n\n3.2.10 Transliacijos nutraukimas\n\ntransliacija nutraukiama paspaudus ant Stop Recording:\n\n\n\nIr patvirtinus nutraukimą atsiradusiame pop-up lange:"
  },
  {
    "objectID": "4_post_edit.html",
    "href": "4_post_edit.html",
    "title": "4  Post-transliavimo darbai",
    "section": "",
    "text": "Nors žemiau aprašomi transliacijos aplanko sukūrimo, dokumentų paruošimo žingsniai vyksta po transliacijos, šie žingsniai lygiai taip pat gali būti vykdomi ruošiantis transliacijai, taip kad TT nariai TEAMS kanalo Trišalė taryba esančiose Failuose rastų artėjančio posėdžio medžiagą."
  },
  {
    "objectID": "4_post_edit.html#sec-folder-creation",
    "href": "4_post_edit.html#sec-folder-creation",
    "title": "4  Post-transliavimo darbai",
    "section": "4.1 Transliacijos aplanko sukūrimas",
    "text": "4.1 Transliacijos aplanko sukūrimas\nDarbalaukyje (Desktop) sukuriamas aplankas ir sub-aplankai, kurie vėliau bus talpinami į TEAMS esantį Trišalė taryba kanalą, tad idealiu atveju visi Trišalės tarybos bei TT darbo grupių nariai turės prieigą prie šio kanalo, matys failus bei pranešimus. Taip bus sutaupomas laikas el. laiškų siuntimui, nes bus galima kalendoriuje sukurti TT posėdį visam kanalui, tad nebereikės visų informuoti el. Paštu, persiuntinėti skaidres bei pranešimo medžiagas. Sukūrus tokį aplanką ir sukeliant į jį visus su posėdžiu susijusius failus, visi TT nariai laiku matytų reikiamus dokumentus ir galėtų pasiruošti TT posėdžiui, o esant poreikiui rastu gerai organizuotą archyvą. Taip pat archyvo centralizavimas TEAMS platformoje sąlygoje saugumą ir patikimumą, jeigu pvz., SADM darbuotojo, kuris rūpinasi TT dokumentais, netekties atveju.\nLokaliai sukuriamas aplankas pavadinimu YYYY_MM_DD_TT, pvz. 2022_11_22_TT. Jeigu aplankas skirtas ne TT, o kuriai nors darbo grupei ar panašiai, tada priesaga naudojama kita. Šio aplanko viduje sukuriami šie sub-aplankai\n\nprograma\n\nčia įkeliamas word, arba excel failas kuris naudojamas programai parašyti\nir šio failo .pdf kopija\n\nposėdžio_medžiaga\n\nvisa posėdžio medžiaga turi būti sukelta likus 5 dd. (?) iki TT posėdžio\npatarimas būtų labai griežtai neleisti niekam pristatyti savo medžiagos, jeigu ja nebuvo laiku pasidalinta\nvisa medžiaga gali būti originaliu formatu, bet turėtų būti ir .pdf formatu, jeigu TT nariai įkelia .docx, .pptx ar kitais formatais, SADM turėtų užtikrinti ir .pdf dokumentų kopijų sugeneravimą\n\ntechninė_medžiaga\n\nexcelinis failas laiko žymoms ir asociacinėmis žymoms (tags)\nužsklandos failas Youtube\nkiti techniniai dokumentai (šablonai ir t.t.)\n\nvideo_įrašas\n\nbus patalpinamas video failas, kuris bus parsiųstas iš Youtube, nes Youtube esantis transliacijos video tampa originaliu ir “tiesos šaltiniu”\n\nprotokolas\n\n.docx arba .odf arba kitas naudotas tekstinis dokumentas\n.pdf kopija (neskenuota)\n.pdf kopija skenuota (jeigu reikia parašų ir t.t.)\n\n\nRekomenduojama pakeisti failų, kurie patenka į posėdžio_medžiaga aplanką pavadinimus (pranešimo skaidres, dokumentus ir t.t.) naudojantis tokia struktūra:\n\nYYYY_MM_DD_INSTITUCIJA_tipas_TT.formatas\nYYYY_MM_DD yra posėdžio data\nINSTITUCIJA yra pranešėjo institucijos trumpinys, pvz., UŽT, SADM, LVK, SOLIDARUMAS ir t.t.\npriesaga _TT gali būti keičiama į darbo grupės trumpinį\nTIPAS gali būti pranešimas, projektas, raštas ir t.t.\npvz.: iš UŽT gautos skaidrės Darbo rinka reformos rezult Trišalei 2022-11-18 SAS PIOS.pdf būtų pervadinamos į 2022_11_22_UŽT_pranešimas_TT.pdf\n\nToks dokumentų pervadinimas padeda, ieškoti dokumentų, net jeigu jie “pasiklysta” ir atsiduria ne tame aplanke.\nRekomendacija būtų iškomunikuoti visiems TT posėdžių dalyviams aiškias taisykles: * darbo dienų skaičius iki kada galima pristatyti dokumentus skirtus posėdžiui * dokumentų formatas: * tekstiniai: .docx, .odf,\n* skaidrių: .pptx, .odp * skaičiuoklių: .xlsx, ods * universalūs: .pdf (žiniai: pdf - Portable Document Format) * dokumentų pavadinimų sistema YYYY_MM_DD_INSTITUCIJA_tipas_TT.formatas * kur pirmame puslapyje / skaidrėje būtų matoma dokumento atnaujinimo data\nIr reikalauti TT narių bei kitų pranešėjų laikytis šios sistemos, nes tai palengvina SADM darbą. SADM yra TT organizatorius, bet ne visų TT narių sekretoriatas. Gerbkime vieni kitų darbo laiką! ❤️"
  },
  {
    "objectID": "4_post_edit.html#video-transliacijos-atsidarymas",
    "href": "4_post_edit.html#video-transliacijos-atsidarymas",
    "title": "4  Post-transliavimo darbai",
    "section": "4.2 Video transliacijos atsidarymas",
    "text": "4.2 Video transliacijos atsidarymas\nAtsidarius Youtube ir prisijungiama prie SADM paskyros\n\n\nJeigu ieškomas transliacijos video eiti į Tiesioginiai srautai\n\nIr susirasti norimą transliacijos video įrašą\n\nJį atidarius, galima kitame naršyklės skirtuke atidaryti nuorodą į patį video\n\nDabar galima pradėti klausytis video, vesti protokolą bei žymėti laiką, kada buvo aptariama kuri tema (žr. Section 4.4 punktas)."
  },
  {
    "objectID": "4_post_edit.html#transliacijos-video-parsiuntimas",
    "href": "4_post_edit.html#transliacijos-video-parsiuntimas",
    "title": "4  Post-transliavimo darbai",
    "section": "4.3 Transliacijos video parsiuntimas",
    "text": "4.3 Transliacijos video parsiuntimas\nKaip jau minėta viršuje, į TT aplanką reikia įtraukti ir transliacijos video įrašą. Taip daroma siekiant išsaugoti video, kuris buvo naudojamas transliacijai ir laiko žymų nustatymui, protokolo rašymui. Šis video gali skirtis nuo to, kurį įrašo renginio organizatorius, pvz., gali skirtis įrašymo pradžia, atitinkamai laiko žymos neatitiktų.\nŠiame lange\n\nSpaudžiama ant ...\n\nTada spaudžiama Atsiųsti. Video parsiuntimas yra lėtas ir gali trukti ganėtinai ilgai, todėl rekomenduoja tai padarytų visų darbų pradžioje.\n\nParsiųstam video failui pakeičiamas pavadinimas: YYYY_MM_DD_video_TT ir failas įkeliamas į viršuje minėto (Section 4.1) aplanko sub-aplanką video_įrašas.\n\n\n\n\n\n\nNote\n\n\n\nMokymų video įraše buvo panaudotas klaidingas transliacijos video pervadinimo formatas!"
  },
  {
    "objectID": "4_post_edit.html#sec-time-tags-file",
    "href": "4_post_edit.html#sec-time-tags-file",
    "title": "4  Post-transliavimo darbai",
    "section": "4.4 Laiko žymos ir tags",
    "text": "4.4 Laiko žymos ir tags\nRekomenduojama laiko žymas ir asociacijų žymas (tags) žymėtis naudojant šį šabloninį failą (parsisiųsti čia).\n\nPildymas vyksta remiantis Youtube esančio transliacijos įrašo laiką.\n\nA stulpelio pirmoje eilutėje turi būti 00:00:00 atitinka HH:MM:SS.\n\nPaskesniuose A stulpelio eilutėse galima nurodyti =A2 reliatyvią reikšmę ir pratraukti formulę žemyn tiek, kiek buvo aptartų temų TT posėdžio metu, taip suformuojant kiekvienos temos pradžios laiką, kuris atitinka buvusios temos pabaigos laiką\n\nB stulpelyje rašoma iki kada buvo aptariama tema formatu HH:MM:SS\n\nB stulpelio reikšmė tampa A stulpelio sekančios eilutės reikšmė (sekančios temo pradžios laiku)\n\nC stulpelyje sugeneruojamas tekstinis abiejų laikų sutrauktas tekstas, naudojant šias dvi funkcijas\n\nTEXT(laukelis, formatas) - laukelį paverčia tekstiniu formatu, formatas pasirenkamas HH:MM:SS\nCONCATENATE(tekstas, tekstas,..) - sujungia tekstinius elementus\nvisa formulė: CONCATENATE(TEXT(A2,\"HH:MM:SS\"), \" - \", TEXT(B2,\"HH:MM:SS\"))\nreikėtų atkreipti dėmesį, ar skirtukai yra , ar ;, priklausomai nuo naudojamos programos, jie gali skirtis\n\nD stulpelyje rašoma tema\nidealiu atveju tema sutrumpinama iki kelių žodžių\nŽemiau surašomos asociacinės žymos (tags), kurios padėtų Youtube paieškoje rasti video\n\nstandartinės asociacinės žymos:\n\nSocialinės apsaugos ir darbo ministerija\nSADM\nTrišalė taryba\nProfesinės sąjungos\n\nnestandartinės asociacinės žymos\n\npagal temas, pvz., “darbo kodeksas”, “darbo santykiai”, “užimtumo tarnyba” ir t.t.\npagal pranešėjus “vardas pavardė”\n\n\n\nUžpildytas dokumentas turėtų atrodyti taip:"
  },
  {
    "objectID": "4_post_edit.html#video-aprašo-pildymas",
    "href": "4_post_edit.html#video-aprašo-pildymas",
    "title": "4  Post-transliavimo darbai",
    "section": "4.5 Video aprašo pildymas",
    "text": "4.5 Video aprašo pildymas\n\nPavadinimas\n\nTrišalės tarybos posėdis YYYY-MM-DD\n\nAprašas\n\nČia perkeliami copy & paste būdų C ir D stulpeliai iš viršuje minėto excelio failo (Section 4.4)\nsiekiant geresnio matomumo padaromi tarpeliai tarp pavienių punktų\nPabaigoje paliekama standartinė nuoroda į SADM tinklapį:\n\nPosėdžio darbotvarkę ir posėdžio medžiagą galima rasti: https://socmin.lrv.lt/lt/administracine-informacija/tarybos-ir-komisijos/lr-trisale-taryba/trisales-tarybos-posedziai\n\n\nPasitikrinama ar Matomumas yra Viešas\n\n\n\n\n\n\n\nNote\n\n\n\nGalima kopijuoti ir tik A+D stulpelius (vietoj C+D). Youtube taip pat atpažįsta jog tai laiko žymos. Taigi ar aprašė laiko žyma HH:MM:SS - HH:MM:SS (laikas nuo iki), ar tik HH:MM:SS (laikas nuo), nekeistų to, kaip Youtube veikia. Tai labiau skonio reikalas.\n\n\n\n\nMiniatiūra - sukurta užsklanda, kuri buvo panaudota kuriant transliacija (2 skyrius)\nGrojaraščiai, paspaudus pasirenkamas reikiamas grojaraštis, TT atveju: Trišalės tarybos posėdžiai. Jeigu tai ne TT posėdis, o kurios nors darbo grupės, gali reikėti sukurti naują grojaraštį ir jam priskirti šią transliaciją.\nPatikrinama ar Auditorija - Ne, jis neskirtas vaikams\nSpaudžiama ant RODYTI DAUGIAU\n\n\n\nŽymos lange copy & paste būdų sukeliamos asociacijos žymos (tags) iš excel failo\n\n\n\nSrauto kalba nustatoma lietuvių\nPavadinimo ir aprašo kalba nustatoma lietuvių\nĮrašymo data nustatoma transliacijos data\nSrauto vietovė nustatoma Vilnius\nPatikrinama ar Kategorija yra Naujienos ir politika\n\n\nPatikrinus visus laukelius, spaudžiama ant IŠSAUGOTI: \nKaip atrodo video, galima patikrinti jį atsidarius atskirame naršyklės lape:"
  },
  {
    "objectID": "4_post_edit.html#failų-paruošimas-tinklapiui",
    "href": "4_post_edit.html#failų-paruošimas-tinklapiui",
    "title": "4  Post-transliavimo darbai",
    "section": "4.6 Failų paruošimas tinklapiui",
    "text": "4.6 Failų paruošimas tinklapiui\nŠiuo metu SADM tinklapyje taip atrodo sukeliama posėdžių medžiaga:\n\nTokiame sukėlime ne retai trūksta pranešėjų skaidrių (pvz., 2022-11-22 UŽT skaidrių ir tt.)\nIr bendrai, visas formatas nėra labai patogus vartotojams\nRekomendacija keisti į tokį formatą:\n\n\n\nData\nFormatas\nPrograma\nMedžiaga\nVideo\n\n\n\n\n2022-09-27\nTrišalė taryba\n1….\n2….\n3….\narchyvas.zip\nYoutube\n\n\n2022-09-13\nTrišalė taryba\n1….\n2….\n3….\narchyvas.zip\nYoutube\n\n\n….\nTrišalė taryba\n1….\n2….\n3….\narchyvas.zip\nYoutube\n\n\n\n\nFormatas galėtų būti Trišalė taryba bei komisijų ir komitetų posėdžiai, jeigu būtų priimtas sprendimas ir juos transliuoti\nPrograma galėtų būti 1:1 programai, kurį būna paruošta prieš posėdį, tik galbūt vertėtų ją trumpinti\nMedžiaga į .zip archyvą suarchyvuotas visas posėdžio aplankas (žr. Section 4.6.1 )\nVideo nuoroda į Youtube transliacijos įrašą\nIdealiu atveju būtų galima šią lentelę filtruoti (pagal datą, formatą, programos raktažodį)\n\n\n4.6.1 Archyvo paruošimas\nPo posėdžio surinkus visus failus, pranešimo medžiagas, parsisiuntus transliacijos video iš Youtube, viskas sukeliama į lokalų aplanką, arba tiesiai į aplanką esantį TEAMS, pvz., jeigu aplankas sukurtas jau ruošiantis posėdžiui, t.y. ruošiant aplanką kaip siūloma 2 skyriuje.\n\njeigu aplankas ruošiamas lokaliai (kompiuteryje), tada posėdžio aplankas paverčiamas .zip archyvu\n\n\n\njeigu aplankas naudojamas jau iš TEAMS platformos, tada būtina jį pirma atsiųsti:\n\n\n\nparsiųstas failas jau yra reikiamu .zip formatu ir šį archyvą galima tiesiogiai naudoti prisegant į SADM tinklapį kaip archyvą (taip kaip dabar daroma su .pdf ir .docx failais)"
  }
]